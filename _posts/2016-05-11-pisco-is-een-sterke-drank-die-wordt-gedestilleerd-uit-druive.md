---
inFeed: true
hasPage: true
inNav: false
inLanguage: null
keywords: []
description: "Pisco is een sterke drank die wordt gedestilleerd uit druiven. De drank wordt gedronken in Peru. In Peru wordt de drank vaak geserveerd als een cocktail genaamd pisco sour. Deze drank bevat naast pisco geklopt eiwit, rietsuikerstroop, gebroken ijsblokjes en veel limoen- of citroensap. Daarnaast bestaat er nog een aantal iets minder bekende cocktails zoals 'mango sour' of een 'piscolini'. De Peruaanse pisco wordt gemaakt van de quebranta- of Italiadruif, vooral in de regio's Ica en Moquegua. Tijdens het destillatieproces wordt er geen andere substantie toegevoegd. "
datePublished: '2016-05-11T12:27:35.906Z'
dateModified: '2016-05-11T12:21:46.686Z'
title: ''
author: []
sourcePath: _posts/2016-05-11-pisco-is-een-sterke-drank-die-wordt-gedestilleerd-uit-druive.md
authors: []
publisher:
  name: null
  domain: null
  url: null
  favicon: null
starred: false
url: pisco-is-een-sterke-drank-die-wordt-gedestilleerd-uit-druive/index.html
_type: Article

---
Pisco is een sterke drank die wordt gedestilleerd uit druiven. De drank wordt gedronken in Peru. In Peru wordt de drank vaak geserveerd als een cocktail genaamd pisco sour. Deze drank bevat naast pisco geklopt eiwit, rietsuikerstroop, gebroken ijsblokjes en veel limoen- of citroensap. Daarnaast bestaat er nog een aantal iets minder bekende cocktails zoals 'mango sour' of een 'piscolini'. De Peruaanse pisco wordt gemaakt van de quebranta- of Italiadruif, vooral in de regio's Ica en Moquegua. Tijdens het destillatieproces wordt er geen andere substantie toegevoegd. ![](https://the-grid-user-content.s3-us-west-2.amazonaws.com/2220c192-94fc-4ff6-80eb-31e81f7372b7.jpg)

Het woord pisco is afkomstig uit het Quechua, waar het de naam van een vogel is (pisku, phishgo, pichiu of pisccu, in het moderne Quechua-alfabet: pisqu'). De vallei waar deze vogel veel voorkwam is tegenwoordig de Pisco-vallei in Peru. De bewoners van deze vallei werden piskos (enkelvoud: pisko) genoemd. De piskos waren goede pottenbakkers en ze maakten onder andere potten waarin drank werd opgeslagen, die eveneens piskos werden genoemd. Uiteindelijk kreeg de drank in de potten dezelfde naam als de potten en hun makers: pisco. 

De oudste overlevering van gedestilleerde druivenwijn in Peru dateert uit 1613\. In het testament van Pedro Manuel de Griek wordt melding gemaakt van 30 kannen druiven brandewijn, van een ton met hetzelfde vocht, en van de werktuigen waarmee pisco gemaakt wordt. Vanuit de Peruaanse havenstad Pisco werd de drank naar alle Spaanse kolonies verscheept.